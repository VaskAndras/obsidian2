## Az örök elmulás

A földön semmi nem örök …  
A fákon árnyak nőnek este,  
A félhomály is nyöszörög.

Eloszlik a Gond barna teste,  
(A zsíros földbe rothadunk)  
S ki egykor óhajunkat leste

– Ó, puszta szív, borus agyunk! –  
Már könnyező szem, búcsut intett.  
Mi mindent, mindent elhagyunk

És minden, minden elhagy minket,  
A szó, kisértés, dölyf s a vér  
És visszasírjuk könnyeinket,

Mely már az Óceánba ér.  
És csak hiába, nem jő vissza,  
De jön helyette téli Dér,

Ki sóhajunkat is fölissza.  
Már aztán csendesek vagyunk –  
A téli álom dermedt, tiszta,

De senkit nem csókolhatunk.  
Virágot hullat el a bodza  
S majd egy csomóba rothadunk.

S rég hallgat a hős méla kobza.  
A vágyam még ma dübörög  
És holnap vesztemet okozza.

A földön semmi nem örök:  
A hernyó hull és a madár is  
S az évszázad föl nem hörög.

1921. nov. 26.

| szókép           | igézet                                                                 | értelmezés                                                                                                                                                                                                      |
| ---------------- | ---------------------------------------------------------------------- | --------------------------------------------------------------------------------------------------------------------------------------------------------------------------------------------------------------- |
| megszemélyesítés | "a félhomály is nyöszörög"                                             | a félhományt emberi tulajdonságokkal ruházza fel, egyfajta mélabússágra utal                                                                                                                                    |
| megszemélysítés  | "Eloszlik a Gond barna teste,  "                                       | a gond nagy betűvel írva mintha egy személy lenne, ezt erősíti m, hogy testbe zárta. Ez személyességként jelenik meg, és kihangsúlyozza az eseményt                                                             |
| ismétlés         | "Mi mindent, mindent elhagyunk<br><br>És minden, minden elhagy minket" | a minden sokszori ismétlése kihangsúlyozza az elhagyást, amit a második versszak eleje egy oda-vissza kapcsolatot jelenít meg mely megerősíti az elhagyást és az elmúlást, az elhagyást és a kölcsönös véget.   |
| felsorolás       | "A szó, kisértés, dölyf s a vér  "                                     | Ezen felsorolás szorosan kapcsolódik az előző idézet második felléhez, lévén ez a következő sor. Szerepe egy ellökés, hogy a negatív dolgok hagyódnak el. A szavak sorrendje egyfajta hierarchiát rejt magában. |
| allegória        | "De jön helyette téli Dér,<br><br>Ki sóhajunkat is fölissza"           | A dér ebben az allegóriarendszerben egyfajta halálmotívum.                                                                                                                                                      |
A választott vers 