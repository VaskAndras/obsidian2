
## Törvény megfogalmazása:
*Minden test megtartja egyenes vonalú egyenletes mozgását vagy nyugalmi állapotát mindaddig, amíg egy másik test a mozgásállapotának megváltoztatására nem kényszeríti.*

## Fogalmak:
- **Mozgásállapot:** Egy test sebességének és irányának állapota.
- **Inerciarendszer:** Olyan vonatkoztatási rendszer, amelyben a tehetetlenség törvénye érvényes.
  - Példa: Közelítőleg a Földhöz rögzített rendszer.
- **Zavaró tényezők:** Súrlódás, közegellenállás. Ezek elhanyagolhatósága esetén a törvény könnyebben megfigyelhető.

---

## Példák Newton I. törvényére:

1. **Űrhajós az űrben:**
   - Egy súlytalanság állapotában lebegő űrhajós, ha ellöki magát a faltól, egyenletes sebességgel halad tovább, amíg valami meg nem állítja.

2. **Kartonlap és pénzérme:**
   - Ha egy kartonlapot hirtelen kipöckölünk egy pénzérme alól, a pénzérme nyugalmi állapotban marad, mert tehetetlensége miatt nem mozdul el vele együtt.

3. **Jármű fékezése:**
   - Egy autó hirtelen fékezésekor az utas előrelendül, mert igyekszik megőrizni mozgásállapotát.

## Kidolgozott feladat:

### Fékező mikrobuszban lévő tárgyak viselkedése:
- **Feladat:** Magyarázd meg, miért lendül előre a fagolyó, és miért hátra a héliumos lufi!
- **Megoldás:**
  - A fagolyó tehetetlensége miatt az addigi mozgásállapotának megfelelően előrelendül.
  - A mikrobusz levegője szintén tehetetlenségénél fogva előrefelé mozog, ami nyomáskülönbséget okoz. Ez a héliumos lufit hátralendíti.

## Az inerciarendszer

### Definíció
Az olyan vonatkoztatási rendszereket, amelyekben teljesül a tehetetlenség törvénye, **inerciarendszereknek** nevezzük.

**Az inerciarendszer fogalmát axiómaként kezeljük a fizikában**
#### Példa: Teherautó platóján
- Ha a teherautó platóján ülünk, és a fékezés során a vascső elindul felénk, az ellentmond a tehetetlenség törvényének.  
  Ez az ellentmondás azzal magyarázható, hogy a rendszer már **nem inerciarendszer**.
- A földön álló megfigyelő szerint a vascső tehetetlenségénél fogva halad tovább egyenletesen, miközben a teherautó lassul.

#### Nem inerciarendszerek példái
- Lassuló vagy gyorsuló rendszerek.
- Forgó rendszerek.

#### A Föld mint vonatkoztatási rendszer
- A Föld tengelye körüli forgása miatt **szigorúan véve nem inerciarendszer**.
- Lassú forgása miatt azonban középiskolai tanulmányok során **nyugodtan tekinthető inerciarendszernek**.

#### Megjegyzés
- A Földhöz rögzített rendszerek nem minden esetben tekinthetők inerciarendszernek.
- Például űrhajók és bolygók mozgásának leírásakor „állócsillagokhoz rögzített” rendszert használunk:
  - Koordináta-rendszer középpontja: a Naprendszer középpontja.
  - Tengelyei: egy-egy állócsillag felé mutatnak.

### A Galilei-féle relativitási elv
- **Tehetetlenség törvénye**:
  - „Minden test megtartja nyugalmi állapotát vagy egyenes vonalú egyenletes mozgását, amíg egy másik test a mozgásállapotának megváltoztatására nem kényszeríti.”
- **Kérdés**: Egy rendszeren belül elvégzett kísérletekkel megállapítható-e, hogy a rendszer áll, vagy egyenes vonalú egyenletes mozgást végez?  
  **Válasz**: Nem.
  - Példa: Egy hajó belsejében végzett kísérletekkel nem dönthető el, hogy a hajó áll-e, vagy egyenletes sebességgel mozog.
![[Pasted image 20250113223233.png]]
#### Következtetés
- A fizikai törvények egy nyugalmi rendszerben ugyanolyan alakúak, mint egy egyenes vonalú egyenletes mozgást végző rendszerben.
- Az egymáshoz képest egyenes vonalú egyenletes mozgást végző rendszerek is inerciarendszerek.
