
- ## Szó
	- Érvényesülés
	- Némaság ellentéte
	- Érzések
	- Hangulatok
	- Lehetőségek
	- Kifejezés
	- Információ
	- Tudás
	- Hangnem
	- Hangulat
	- Némultság
	- Beszéd
## Mi a szó?
A szó egy abszolút fogalom. Nevezhetnénk axiómának is, de szerencsére ennél többről van szó. A szó mint kifejezés minden ember számára mást jelentést hordoz, sőt még számukra nem egy jód definiált, egzakt fogalom. Szavakkal rengeteg dolgot ki lehet fejezni, mondhatni mindent. Érzéseket, hangulatokat, gondolatokat. A szavak célja az önkifejezés, megnyilvánulás. A véleményünk, tudásunk, érdekünk megjelenési formája. De a szavak használata nem csak praktikus célt szolgálhat. A szóhasználat a művészet egyik legmagasabb foka. A kultúránk döntő többségét a szavaink, szókapcsolataink, mondataink, szövegeink alkotják, így ki lehet  mondani, aki képes bánni a szavakkal, a világot irányítja. Igen ez sok esetben nem túlzás, egy jókor kimondott szó, vagy épp elhallgatott információ olykor a világot tudja megváltoztatni. Szavaink ereje nem önmagukban rejlik, hanem mögöttes tartalmukban. Egy szó önmagában mit sem ér, ha nincs mögötte cél.

József Attila: FALU
 [Teljes szövegű keresés](https://www.arcanum.com/hu/online-kiadvanyok/Verstar-verstar-otven-kolto-osszes-verse-2/jozsef-attila-1EE20/versek-1EE25/1934-1FA02/falu-1FA4F/)

Mint egy tányér krumplipaprikás,          
lassan gőzölög lusta,  
langy estében a piros palás,  
rakás falucska. 

>[!note]
>(Mint-->hasonlat; krumplipaprikás-->hasonlító elem; tető-->hasonlított

Itt is, ott is karcsú füst - remény -  
tünődni, merre szálljon,  
áll kicsit a kémény küszöbén  
és int a tájon. 

>[!note] Metafora
>füst=>remény

Akácocskát babrál a homály.  
A fa telt, kicsi keble  
beléreszket, csöpp sóhaja száll -  
levegő-lepke. 

S körülem, míg elfed hallgatag  
a lágy borongás bokra,  
ugatások némán hullanak  
nagy bársonyokra... 

>[!note] 
>Oximoron
>Ugatások némán -->ellentét
>	Paradoxon
>
>Hull: könnyedség
>	lassan száll le a remény

...Lámpát gyújtanak az asszonyok.  
És erőlködve, rángva,  
égbe röppenne, mint elnyomott  
lélek, a lángja. 

El is lobban mind... Egy fény a rét.  
Az anyás hold-világa  
elé nyújtja kövér tenyerét  
egy bodza-ága. 

Örök boldogság forrása mos  
egy rekedt, csorba téglát.  
Smaragd Buddha-szobrok harmatos  
gyepben a békák. 

A vadzab, ki kardot vont elő,  
fejét mélyen lehajtja.  
Most a dicsőség és az erő  
a repedt pajta... 

...Benne csend van. Mintha valami  
elhangzott volna csengve.  
Fontolni lehet, nem hallani.  
Nincs, csak a csendje. 

S ahogy földerül az értelem,  
megérti, hogy itt más szó  
nem eshetett, mint ami dereng:  
eke és ásó. 

Szó, mert velük szólal a paraszt  
napnak, esőnek, földnek.  
Szó, mint szóval mondom én el azt  
gondos időnek. 

Szó, mint csecsemőnek a mosoly.  
Veregetés a lónak.  
Szó. De tiszta értelmű, komoly  
tagja a szónak... 

...Hallgatom az álmodó falut.  
Szorongó álmok szállnak;  
meg-megrebbentik az elaludt  
árnyú fűszálat. 

Alszanak az egek, a mezők.  
Ostorok, csizmák, kések.  
Lombok közt a tiszta, tág közök.  
S a levélrések. 

Alszanak a nyers, nehéz szavú,  
kiszikkadó parasztok.  
Dombocskán, mint szívükön a bú,  
ülök. Virrasztok.

| Idézet                                                                           | Eszköz neve             | Értelmezés                                                                                      | Hatása a befogadóra                                                          |
| -------------------------------------------------------------------------------- | ----------------------- | ----------------------------------------------------------------------------------------------- | ---------------------------------------------------------------------------- |
| „Mint egy tányér krumplipaprikás, lassan gőzölög lusta”                          | Hasonlat                | A falu esti nyugalma egy ételhez hasonlítva érzékletesen jelenik meg.                           | A hétköznapi élet megnyugtató, otthonos hangulatát idézi elő.                |
| „Akácocskát babrál a homály”                                                     | Megszemélyesítés        | A homály cselekvést végez, mintha egy élőlény lenne.                                            | Fokozza a táj élő, mozgalmas jellegét, élettel tölti meg a környezetet.      |
| „karcsú füst - remény”                                                           | Metafora                | A füstöt a reménnyel azonosítja, ami elillanó és tünékeny.                                      | A tünékeny remény érzését kelti, sebezhetőséget sugall.                      |
| „levegő-lepke”                                                                   | Szóképek, alliteráció   | A levegő finom mozgását egy pillangóhoz hasonlítja.                                             | Könnyedséget, lágyságot áraszt, játékos képet fest a légmozgásról.           |
| „Ugatások némán hullanak nagy bársonyokra”                                       | Ellentét, metafora      | Az ugatás hangjának némaságával feszültséget teremt.                                            | Különös, feszélyező hangulatot kelt, csendes melankóliát sugall.             |
| „Az anyás hold-világa”                                                           | Jelző, megszemélyesítés | A holdvilágot az anyasággal társítja, ami gondoskodást jelképez.                                | Nyugalmat, védettséget és biztonságot sugároz.                               |
| „Örök boldogság forrása mos egy rekedt, csorba téglát”                           | Metafora                | A boldogság forrását ábrázolja egy mindennapi tárgy, a tégla kontextusában.                     | Az örökkévalóság és a törékenység közti ellentétet erősíti.                  |
| „Smaragd Buddha-szobrok harmatos gyepben a békák.”                               | Metafora                | A békákat Buddha-szobrokhoz hasonlítja, ami szakrális hangulatot teremt.                        | Békét, nyugalmat és transzcendentális jelleget sugall.                       |
| „Alszanak az egek, a mezők.”                                                     | Megszemélyesítés        | Az ég és a mezők alvásával érzékelteti a természet nyugodtságát.                                | A természet pihenő állapotának nyugalmát árasztja a befogadóra.              |
| „Ostorok, csizmák, kések.”                                                       | Metonímia               | A paraszti élet eszközei által az emberek életét jeleníti meg.                                  | A paraszti élet keménységét és egyszerűségét tükrözi.                        |
| „Szó, mert velük szólal a paraszt napnak, esőnek, földnek.”                      | Metafora                | A szó a paraszti munka eszköze lesz, mintha azzal beszélnének a természethez.                   | Az egyszerű, tiszta kapcsolatot jeleníti meg a természet és az ember között. |
| „Szó, mint csecsemőnek a mosoly.”                                                | Hasonlat                | A szó hasonló ahhoz, ahogy egy mosoly hat a csecsemőre: egyszerű és tiszta.                     | Az ártatlanság, az őszinte kommunikáció érzését kelti.                       |
| "És erőlködve, rángva,  <br>égbe röppenne, mint elnyomott  <br>lélek, a lángja." | Hasonlat                | A gyertyagyújtást az elnyomott lélekhez hasonlítja.                                             | A mindennapi élet nehézségeire hívja fel a figyelmet                         |
| "nyújtja kövér tenyerét  <br>egy bodza-ága"                                      | Metafora                | A bodza ágat azonosítja mintha egy tenyér lenne.                                                | Nyugalmat sugároz, idilli környezetet                                        |
| "A vadzab, ki kardot vont elő,  <br>fejét mélyen lehajtja"                       | Metafora                | A vadzabnak ad emberi tulajdonságokat. Az érettségét jellemzi a kardvonással és a fejhajtással. | Idilli környezetet ad, mélabússágot.                                         |

