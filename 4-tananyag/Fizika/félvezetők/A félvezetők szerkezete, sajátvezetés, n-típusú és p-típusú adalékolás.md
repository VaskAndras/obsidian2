## A félvezető anyagok szerkezete, sajátvezetés 
*Félvezetőknek nevezzük azokat a szilárd halmazállapotú, kristályos szerkezetű anyagokat, amelyek elektromos vezetőképessége a szigetelőké és a vezetőké között van.* 
 Nagyon alacsony hőmérsékleten (0 K közelében) szigetelőként viselkednek. Melegítés hatására vezetővé válnak.
- Vezetőképességük a hőmérséklet növekedésével rohamosan (exponenciálisan) nő. Ebben a tekintetben a fémekkel ellentétesen viselkednek. 
### Szerkezetük
- A legjelentősebb félvezető elemek, a szilícium (Si), germánium (Ge), a periódusos rendszer IV. oszlopában vannak. 
	- Ezen félvezetők atomjainak négy vegyértékelektronja van. 
	- Az atomok négy szomszédos atommal kovalens kötésű, nagyon stabil kristályrácsot hoznak létre.
	- *Minden atomot egyenlő távolságra négy másik atom vesz körül.* 
	- Két szomszédos atom között mindkettőnek egy-egy külső elektronja létesíti a kötést.
![[Pasted image 20241011121920.png]]
### Viselkedésük oka
- A kötést létrehozó elektronok helyhez kötöttek, nem mozoghatnak, hacsak nem kapnak annyi energiát (melegítéssel), hogy kiszakadjanak a kovalens kötésből. 
#### Alacsony hőmérsékleten 
- nem tartalmaz szabad töltéshordozókat, ezért tökéletes szigetelő. 
- Szobahőmérsékleten nagyon kevés elektron lesz szabaddá, gyakorlatilag a félvezető szigetelőnek tekinthető. 
#### A hőmérséklet emelésével 
- **Nő a vezetési elektronok száma, nő a félvezető vezetőképessége. 
- Ellenben nagyobb amplitúdóval rezegnek az atomtörzsek, és nagyobb valószínűséggel jön létre rugalmatlan ütközés az elektronok és atomtörzsek között. *"Könnyebben nyelődnek el"*	
- Az *első az intenzívebb*, ezért a hőmérséklet növelésével a félvezető anyagok vezetőképessége nő.

### Vezetőképességük

![[Pasted image 20241011123831.png]]

#### Magasabb hőmérsékleten egyes vegyértékelektronok kiszabadulnak a kötésből.
- Minden kötésből kiszakadt elektron helyén marad egy lyuk, vagyis elektronhiány.
- A lyukba könnyen átugorhat egy másik, a szomszédos kötésből kilépő elektron. (Az ábrán például a B helyről az A helyre ugorhat az elektron.)
- A lyuk hol az egyik, hol a másik Si-atomnál van, mintegy rendezetlen hőmozgást végez a szabad elektronhoz hasonlóan.
#### Elektromos tér hatására
- az elektronok a térrel ellentétes irányba, a *lyukak – mintha pozitív töltésű részecskék lennének* – a tér irányába vándorolnak.
#### Sajátvezetés
- A tiszta kristályban a vezetésben részt vevő elektronok és lyukak száma egyenlő. 
- Ezt a vezetést **sajátvezetésnek** nevezzük. 
- Melegítés vagy erősebb megvilágítás hatására nő az elektron-lyuk párok száma, csökken a félvezető fajlagos ellenállása

## Az adalékolt félvezető anyagok
### A sajátvezető félvezetőknél fontosabbak az adalékolt félvezetők. 
>A kristályba beépített idegen adalékolt atom is növeli a félvezető anyag vezetőképességét.
### Az n-típusú adalékolás
>*Ha a kristályban az atomok egy részét **öt vegyértékelektronnal rendelkező anyaggal**, például arzénnal (As) vagy foszforral (P) helyettesítjük, n- (negatív) típusú félvezetőhöz jutunk.

![[Pasted image 20241011124806.png]]
 - A szennyezőanyag öt vegyértékelektronjából a kristálybeli kötések csak négyet igényelnek, az ötödik feleslegessé válik, és leszakad az atomról. 
#### Elektromos mező hatására
 - A feleslegelektronok vezetési elektronként mozognak
 - **Elektronáram jön létre.

### A p-típusú adalékolás 
>**szilícium- vagy germániumkristályt három vegyértékelektronnal rendelkező anyaggal adalékoljuk, p- (pozitív) típusú felvezetőt kapunk.
 - *bór (B), indium (In), alumínium (Al) vagy gallium (Ga)*
![[Pasted image 20241011125412.png]]
#### Minden adalékolt atomban hiányzik egy elektron a kristálykötésből:
- a helyén lyuk lesz.
- A keletkező lyukak az elektromos mező hatására a tér irányába vándorolnak, lyukáram keletkezik. 
- A lyukak pozitív töltéshordozónak tekinthetők.
#### Az adalékatomok aránya rendkívül alacsony: 
- például a tranzisztorgyártásra használt germániumban kb. minden $10^{10}$ Ge-atomra jut egy vezetést okozó adalékatom. 
- A tiszta félvezetőkben igen kevés a szabad töltéshordozó, ezért ez az igen alacsony számú szennyezőatom is jelentősen növeli a vezetőképességet

## A félvezető anyagok sávszerkezete 
#### A szilárd testekben található elektronok energiájuk szerint sávokba sorolhatók. 
>- Egyes energiatartományokban lehetnek elektronok: vegyértéksáv, vezetési sáv, 
>- bizonyos sávokban nem tartózkodhatnak elektronok: tiltott sáv.
![[Pasted image 20241011131931.png]]

- Az atomokhoz kötött elektronok a vegyértéksávban találhatók. 
- A vezetési sávban azok az elektronok vannak, amelyek szabadon mozoghatnak az atommagok között. A két sáv között található a tiltott sáv.
##### Szigetelőanyagoknál
- A tiltott sáv széles, szobahőmérsékleten elhanyagolható számban vannak elektronok a vezetési sávban. 
##### A fémeknél (vezetőanyagok) 
- Nagyon keskeny a tiltott sáv. 
- Nagyon alacsony hőmérsékleten is az elektronok nagy többsége a vezetési sávban található.
##### A félvezetőknél
>- A tiltott sáv keskenyebb, mint a szigetelőknél, de szélesebb, mint a fémes vezetőknél. 
- A tiszta félvezető anyagok szobahőmérsékleten *kismértékben vezetik az áramot*, mert az elektronok egy része *képes feljutni a vezetési sávba.
- *Hő vagy fény hatására* a vegyértéksávban lévő elektronok egy részének olyan nagy lesz az energiája, hogy *átugorják a tiltott sávot*, ezzel növelve a vezetőképességet.
###### Az n-típusú szennyezésnél
- Többletelektronok keletkeznek, amelyek könnyen leszakadnak az atomról. 
- Az ilyen atomokat donor- vagy adományozó atomoknak nevezzük.
- ![[Pasted image 20241011132823.png]]-
- **A leszakadt elektronok donorszintet hoznak létre
	- tiltott sávban a vezetési sáv közelében, kicsit alatta helyezkedik el. 
- *A donorszintről az elektronok minimális energiával a vezetési sávba jutnak.
- **Ezzel a modellel is magyarázható az elektronáram kialakulása.**
###### A p-típusú szennyezésnél
- a félvezető kristályba három vegyértékű anyagok kerülnek.
- Ezen anyagok atomjainak elektronhiányuk van a rácsatomokhoz képest. 
-  Lyuk keletkezik a rácsszerkezetben. 
- A lyukak befogják az alaprács egyes elektronjait. 
- Az ilyen atomokat akceptor- vagy befogadó atomoknak nevezzük.
![[Pasted image 20241011133429.png]]
- **A tiltott sávban a vegyértéksáv közelében, kicsit felette üres energiaszint, akceptorszint jön létre.
- A *vegyértéksáv egyes elektronjai így könnyebben átjutnak az akceptorszintre*, lyukak keletkeznek a vegyértéksávban. 
- **Ezzel a modellel is magyarázható a lyukáram kialakulása.

